# Založenie a prevádzka malého herného štúdia

**Dôležité:** Toto nie je návod ako to má byť "správne". Je to môj pohľad založený na osobnej skúsenosti. Každý môže mať inú cestu a neexistuje overený postup, ktorý funguje pre všetkých.

---

## 1. Rýchle nadobúdanie schopností

### Najdôležitejšia schopnosť pri zakladaní biznisu
- Vedieť rýchlo nadobúdať nové schopnosti je kľúčové pre všetko ostatné
- Potrebujete túto schopnosť pre: networking, technické veci, byrokraciu, vedenie tímu
- **Často potrebujete spraviť niečo, čo nikto v tíme nevie**

### Odporúčanie: "The First 20 Hours" od Josha Kaufmana
- Z tejto knihy som sa naučil, ako efektívne a rýchlo nadobúdať nové schopnosti
- Princíp: Nemusíte byť expertom, stačí sa naučiť to podstatné pre váš konkrétny cieľ

### Môj prístup
1. **Nastavte si presný cieľ** – čo konkrétne potrebujete dosiahnuť
2. **Naučte sa len nevyhnutné veci** – ktoré vás dostanú k cieľu
3. **Dosiahnite cieľ** – aplikujte naučené v praxi
4. **Postupne dopĺňajte znalosti** – stavajte na základoch

### Praktický príklad: Level design

**Situácia:** Potrebovali sme spraviť levely do našej 3D hry s pocitom nelinearity

**Proces:**
1. Pozeral som videá o 3D level designe
2. Všetky videá som prepustil cez AI transkripciu
3. S AI som diskutoval o konkrétnych riešeniach pre našu hru
4. Naučil som sa kľúčový workflow:
   - Najprv náčrt na papieri
   - Potom playable prototype (od začiatku do konca)
   - Playtest
   - Iterácia až do dosiahnutia cieľa

**Výsledok:**
- Spísal som znalosti do knowledge base
- Zdieľal som to s dizajnérmi
- Všetci sme mali rovnaký workflow
- Rýchlejší a efektívnejší vývoj

### Kľúč k úspechu
- **Nebojte sa púšťať do nových vecí**
- **Robte to efektívne** – nie náhodne, ale systematicky
- Táto schopnosť sa vám zíde vo všetkých oblastiach prevádzky štúdia

---

## 2. Základné nastavenie

### Byrokracia a založenie firmy
- Založenie firmy je jednoduché – použite služby ako sroonline.sk alebo podobné
- Po založení: bankový účet v mene firmy + nájdite si účtovníka
- S týmito nákladmi počítajte v budgete

### Právne základy
- Dajte si vypracovať vzory zmlúv pre:
  - Spoluprácu so SZČO
  - Trvalý pracovný pomer
  - Spoluprácu so s.r.o.
- **Kľúčové:** Zmluvy musia obsahovať, že všetky práva na vytvorenú prácu vlastní vaša firma

### Hry vs. biznis
- Robiť hry je kreatívna, srdcová záležitosť
- Biznis vyžaduje chladnejší pohľad a triezvejšie rozhodnutia
- Niekedy musíte spraviť nepríjemné rozhodnutia – to je súčasť prevádzky štúdia

---

## 2. Financovanie a rozpočet

### Sledovanie cash flow
- Vytvorte si tabuľku s mesačnými výdavkami a príjmami
- Vypočítajte si **runway** – ako dlho vydržíte bez ďalších príjmov
- Počítajte s rezervou (odporúčam 15-20%)
- Toto vám dá realistický odhad, čo musíte mať do kedy hotové

### Pravidelné prognózy
- Každé 2-3 mesiacov spravte nový odhad
- Porovnajte, ako presný bol váš predchádzajúci odhad
- Ak ste sa výrazne odchýlili, prehodnoťte metódu výpočtu
- Cieľ: postupne dosiahnuť dostatočne presný výpočet pre budúcnosť

### Burn rate – pomalšie je rýchlejšie

**Nenaháňajte sa s expanziou:**
- Keď dostanete budget, nepovedzte si hneď: "S týmto počtom ľudí to spravíme takto rýchlo"
- Nastavte si radšej pomalšie míňanie peňazí

**Čo prináša rýchla expanzia:**
- Musíte sa nastaviť osobnostne ako tím
- Musíte vytvoriť workflow od nuly
- Niekto musí všetkým vytvárať tasky a plánovať
- Musíte nastavovať ciele, sledovať ich plnenie a riešiť prečo sa (ne)plnia
- Musíte definovať, kto na čom robí

**Praktický príklad:**
- Niekedy zistíte, že ešte nepotrebujete pracovať na arte
- Namiesto 2-3 artistov stačí jeden, ktorý pracuje na vizuálnej stránke hry
- Ušetríte čas aj peniaze

**Paradox rýchlej expanzie:**
- Pri rýchlej expanzii sa produkcia a vývoj **strašne spomalí**
- Hlavne ak ešte len prichádzate na to, ako chcete fungovať ako tím
- Čím viacej ľudí, tým horšie

**Záver:**
- Nemáte sa kam ponáhľať – radšej choďte na veci pomalšie
- Nepotrebujete office ani luxus
- **Ušetrite na všetkom, čo nie je nevyhnutné**

---

## 3. Výber projektu a scope
Nápady sú lacné, realizácia je kľúčová. Nebojte, nikto vám váš nápad neukradne.
Garantujem vám, že váš nápad nie je ani taký revolučný ako si myslíte.

Realizácia je to čo je kľúčové. Ako sú veci polishnuté, ako dobre fungujú. To
nieje niečo čo vám niekto môže ukradnúť. To je dlhá a tvrdá práca. 

Navyše ani nepotrebujete nejaké unikátny nápad. Práveže, unikátne veci často
ľudia nepochopia a vôbec to nie je taký úspech ako ste čakali. 

V hre je dôležitý zážitok. Aký zážitok chcete hrou sprostredkovať? Ako chcete
aby sa hráč čítil. A potom to už len dosiahnite mechanikami, artom a hudbou.

Príklad z našej hry: vo VR sa nám veľmi páči zážitok, že vieš byť s niekym v
spoločnom virtuálnom priestore a fakt máš pocit, že si s tým človekom prítomný.
Tento žážitok sme potom pretavili do hry, kde je kľúčoví co-op aspekt a to, že
musíte spolupracovať pri riešení nejakých situácií. Toto bol náš zámer, zážitok
ktorý sme chceli sprostredkovať.

### Začnite malými vecami
- Nehrňte sa do veľkých projektov, aj keď cítite, že to zvládnete
- Vyberte si **low-risk** projekty
- Malé hry môžu byť úspešné (príklad: *A Short Hike*)
- Hry nemusia byť 10-hodinové, aby z nich mal hráč zážitok
- **Radšej menej a kvalitne**

---

## 4. Zloženie tímu

### Stavajte na silných stránkach
- **Solo developer:** Zistite, v čom ste dobrý a stavajte na tom
- **Tím:** Nájdite spoločné silné stránky a nastavte hru tak, aby na nich stála

### Praktické príklady
- Ak nie ste spisovateľ → nerobte naratívnu hru
- Ak máte silný art → robte umeleckú hru s menej komplexným programovaním
- Ak ste iba programátori → postavte hru na technickej vychytávke

### Výber ľudí do týmu
- **Schopnosti a zručnosti sa dajú nadobudnúť, osobnosť nie**
- Ak vám niekto nesedí ľudsky, dajte na svoj inštinkt
- Zhodnoťte, ako človek pracuje: niektorí potrebujú voľnosť, iní striktnejší režim
- Nie každý vie pracovať samostatne – túto vlastnosť treba identifikovať už pri nábore

---

## 5. Vedenie týmu

### Jasný spoločný cieľ
- Všetci členovia týmu musíte vedieť, kam idete
- Všetky rozhodnutia dokumentujte a udržujte na jednom mieste
- Zo všetkých rozhovorov spravte písomné výstupy

### Vedenie ako full-time job
- Pristupujte k tomu ako k experimentu
- Nastavte si ciele a časový rámec
- Ak sa ciele nepodarí dosiahnuť, analyzujte prečo
- Podniknite kroky na zlepšenie

### Minimalizácia časových strát
Najčastejšie príčiny straty času:
- Nejasný cieľ
- Veľa prerábania

### Zodpovednosť v tíme
- Každý člen tímu musí mať **pocit zodpovednosti**
- Musí mať niečo na starosti a zodpovedať za to
- Keď dôjde k zlyhaniu: **hľadajte príčinu, nie vinníka**
- Spoločne nájdite dôvod a riešenie, ako sa tomu vyhnúť nabudúce

---

## 6. Fázy vývoja

### Playtestovanie
Hra prechádza rôznymi fázami vývoja. Začínate s nejakým prototypom, ktorý
postupne vylepšujete a iterujete. Tu je dôležité playtestovať veľa a často.

Playtestovať môžete najprv vy. Vychytáte si veci ako tak a dáte to zahrať
kolegom. Potom to môžete dať zahrať rodine a priateľom. Ak už gameplay je
dostatočne zrozumiteľný tak to môžete zavesiť na internet a dať to zahrať
cudzím ľuďom.

Pri cudzích ľuďoch je dôležité aby ste zbierali nejaké údaje. Či sa pri niečom
nezasekol, či si všimol to čo si mal všimnúť. Či ho dialóggy zaujali alebo ich
preskočil a podobne. Na každú jednu vec nájdite systém ako to merať aby ste mali
cenné informácie na základe ktorých viete podniknúť nejaké kroky. Vždy majte
nejaký zámera. Nie len, "tak čo páčilo sa ti to?" Playtestom si overujete svoju
hypotézu.

Príklad s claustroff: Hra je o expozičnej terapií pre klaustrofóbiu. Našli sme
si klaustrofobikov, ktorých sme pozívali na playtesty. 

Hypotéza bola, či s hernými mechanikami, ktoré sme si vymysleli, vieme navodiť
pocit klaustrofóbie. 

Do hry sme dali jednoduchý formulár - čísla o O po 10 - že aký veľký stres hráč
cíti.

Zároveň sme cez smart hodinky merali aj srdcový tep. Všetky playtesty sme si
nahrávali na kameru. 

Hypotéza bola potvrdená, ľudia boli vo väčšom strese, ale nie úplne všetci. Niekto
skôr nieto aj pri fakt malých priestoroch. Vedeli sme, že hru nebudeme vedieť
nastaviť tak aby stimulovala každého dostatočne. Klaustrofóbia je škála. Niekto
ju má viacej, niekto menej. 

Ďalší playtest bol o tom, či vieme ľudí pomocou dýchacieho cvičenia a mentálneho
cvičenia dostať do stavu priviknutia si a tým zmenšiť stres. 

Spravili sme jednu scénu, ktorá bol extrém. Spustili sme ju na začiatku playtestu
a merali sme. 

Potom si zahrali pár levelov aj s cvičeniami.

Na konci opäť tá istá hard core scéna. Otázka, znášali to lepšie? Odpoveď ano.
Niektorý áno, iných to stále veľmi trigerovalo.

Toto sú užitočné informácie, ktoré nám pomohli robiť dobré rozhodnutia.


Playtestovať viete aj veci, ktoré by sa na prvý pohlad playtestovať nedali.
Napríklad, story. Môžete dať dokopy nejaký príbeh, nejaký aspekt, ktorý si chcete
overiť. Spravte poviedku z toho. Definujte si čo chcete zistiť. Je hlavný hrdina
v pohode, vieš sa s ním stotožniť? Je hlavná zápletka zaujímavá?

dajte to prečítať kolegom, kamarátom, rodine, verejnosti a získavajte feedback.
Alebo to cez AI spravte ako komiks.

Playtestujte všetko.


### dlžka vývojového cyklu
Určite nerobte takú chybu, že budete robiť nejakú hru 2 roky a potom ju vydáte
a budete dúfať v to najlepšie.

Validujte svoje nápady. Spravte iba pitch deck s nejakým artom a dajte to
na sociálne siete alebo to pošlite publisherom.

Spravte fejkové video o tom ako hra funguje a postnite to na sociálne siete.
Povedzte, že hra bude vychádzať o pár týždňov. Merajte koľko ľudí na to klikne.

Spravte kľudne steam page a merajte wishlist.

Ešte predtým než sa pustíte do programovania, validujte si na trhu, že o vašu
hru niekto bude mať záujem.

Tvárte sa, že ten produkt už existuje. Fejkujte všetko a validujte si svoje
predpoklady. Je to určite lacnejšie ako X ľudí na 1-2 roky.

Prípadne spravte game jam verziu a dajte to von.

Príklad: spravil sme na game jamu vr hru kde stláčaš gombíky. Bola to celkom sranda.
Chcel som vedieť, či aj ostatní ľudia majú o to záujem. Spravil som meta store page
pridal som build aj s bugmi tak ako bol. Art sme nemali, nakreslili sme niečo
na whiteboard a odfotil som to telefónom. Proste rýchlovka. 

Aj v popise sme všetko priznali ako sa veci majú. Zistili sme, že sa to ľudia
celkom hrajú a aj bez žiadneho marketingu tam ľudia pribúdajú.

Tak teraz viem, že investovať do toho má asi zmysel a môžem z toho jadra spraviť
nejakú hru. Opäť validujem si svoje nápady rovno na trhu.

Do tejto fázy treba investovať maximálne 1-2 mesiace. V závislosti či robíte
nejaký build hry, alebo iba fejkový steam page a fejkové video.

Pozrite na toto video: https://www.youtube.com/watch?v=GhmJnKhvD_0
je to vr hra, ale nieje tam ani štipka gameplayu. Vo videu je vyobrazený
zážitok, ktorý hra bude ponúkať.

### Prototyp
- Žiadna optimalizácia, žiadne "zlepšováky"
- Cieľ: Zistiť, o čom hra je a ako funguje
- Potrebujete rýchly vývojový cyklus
- Playtestujte veľa a často

### Vertical slice
Tu sa snažíme spraviť priereze celou hrou. Sú tam collectibles? Spravte 1.
Sú tam nepriateľia? spravte jeden typ.

Je tam story line? Spravte jeden dialóg.
Je tam viacero levelov? Spravte jeden kde je všetko. Nemusí to byť finálna hra,
ale získaš obraz o tom, o čo v tej hre ide. Tu sa sústredíte na kvalitu a nie
na kvantitu.

Všetko čo nieje esenciálne môže byť v blockoutovej podobe. Je jasné, že nejde o
finálny produkt.

Aj keď vo finálnej hre plánujete nejaké ďalšie veci čo hráč bude robiť, nedávajte
tam všetko. Iba tie najpodstatnejšie veci.

### Produkcia
Tu ide o to, že idete produkovať
- Zamerajte sa na elimináciu strát času
- Investujte do zlepšovákov, Unity nástrojov, automatizácie
- Nastavte si workflow a neustále ho vylepšujte

---

## 7. Veľké otázky na začiatku

### Definujte si cieľ
- Chcete spraviť hru, ktorá vás baví?
- Chcete zarobiť peniaze?
- Budujete si portfólio pre budúce príležitosti?
- **Jasný cieľ = rýchlejšie a lepšie rozhodnutia**

### Publisher vs. indie cesta
Obe možnosti sú v poriadku, ale vyžadujú iný prístup:

**Cesta cez publishera:**
- Potrebujete portfólio a existujúce hry
- Musíte dokázať, že tím je silný a prešiel si produkciou
- Hra musí mať veľký appeal a premyslenú monetizáciu

**Indie cesta:**
- Musíte vyriešiť financovanie
- Aj solo developer musí počítať s rozpočtom na seba – váš čas nie je zadarmo

---

## 8. Networking

### Prečo je dôležitý
- Aj bez hotového produktu môžete chodiť na konferencie
- Dozviete sa o možnostiach financovania (granty, investori)
- Získate rady od väčších štúdií
- **Učte sa na úspechoch a chybách ostatných**

### Čo nám dali konferencie
- Lepšie nastavenie cieľov
- Pochopenie, aké hry robiť (a ktorým sa vyhnúť)
- Informácie o financovaní štúdia

### Networking je skill
- Oblečte sa profesionálne
- Naučte sa plynulo prezentovať svoje nápady a cieľe
- Jasná a sebavedomá komunikácia zaujme ľudí

---

## 9. Marketing

### (Táto sekcia bude doplnená)

---

## 10. Launch stratégia

### (Táto sekcia bude doplnená)

---

## 11. Mentálne zdravie a tímová kultúra

### Work-life balance
- Nechajte si čas aj na zábavu a experimenty
- Interné game jamy
- Spoločné hranie hier – "herný deň"

### Flexibilita a ústretovoť
- Každý má čas riešiť svoj osobný život
- Ak niekto chce pracovať večer, môže
- Ak niekto rieši osobné veci, pomôžeme mu
- Snažíme sa vytvoriť priateľskú atmosféru

### Hranice sú dôležité
- Voľnosť môže prejsť do úplnej voľnosti – to nie je dobré
- Stanovte si hranice a očakávania
- Musia byť nejaké merateľné výstupy

### Voľnosť nefunguje na všetkých
- Niektorí ľudia potrebujú striktnejší režim
- Nie každý vie pracovať samostatne
- Tieto vlastnosti zhodnoťte už pri nábore

---

## Záver

Prevádzka herného štúdia je o balansovaní kreativity s biznisom, voľnosti so zodpovednosťou a ambícií s realizmom. Nebojte sa experimentovať, ale buďte pripravení učiť sa zo svojich chýb a rýchlo sa adaptovať.

